# Wozjewjenje wo škiće datow Common Voice 

Płaciwe wot 15. awgusta 2019 {: datetime="2019-08-15" }

## Škit datow

Hdyž Mozilla (tuž my) daty wot was dóstawa, naše [wozjewjenje škita datow Mozilla](https://www.mozilla.org/privacy) wopisuje, kak z tymi datami wobchadźamy.

* **Demografiske daty.** Móžeće nam opcionalnje daty słać, kaž na přikład akcent, starobu a splah. To nam a druhim slědźerjam pomha, technologiju a nastroje za přetworjenje rěčenja do teksta polěpšeć a wuwiwać.

* **Kontowe daty.** Njetrjebaće konto załožić, zo byšće Common Voice wužiwał. Jeli so rozsudźeće, konto załožić, dóstanjemy waše wužiwarske mjeno a awatar, jeli tajki zapodawaće. Waša e-mejlowa adresa je z wašimi demografiskimi a interakciskimi datami zwjazane, ale so ze zjawnosću njedźěli. W lisćinach porjada pokazujemy ličbu natočenjow, kotrež wužiwarjo činja. Móžeće postajić, hač chceće so w lisćinach porjada jewić abo nic. Móžeće swoje konto kóždy čas zhašeć a waše wužiwarske mjeno a waša e-mejlowa adresa so wotstronitej.

* **Powěsćowy list.** Móžeće naš powěsćowy list abonować, z kotrymž wašu e-mejlowu adresu dóstawamy. Móžeće kóždy čas abonement wupowědźić a waša e-mejlowa adresa so z rozdźělowanskeje lisćiny powěsćoweho lista wotstroni.

* **Hłosowe natočenja.** Hłosowe natočenja a dobrowólnje k dispoziciji stajene demografiske daty móža w datowej bance Common Voice za zjawne wužiwanje k dispoziciji być. Za wužiwanje licenca Creative Commons Zero ([CC0](https://creativecommons.org/publicdomain/zero/1.0/)) płaći.

* **Tekst.** Jeli napisane sady zapodawaće, móžemy je tež w datowej bance Common Voice za zjawne wužiwanje pod licencu [CC0](https://creativecommons.org/publicdomain/zero/1.0/) k dispoziciji stajić, wotpowědujo wšěm našim přikładam. Njezwjazamy tute sady z wašimi demografiskimi datami.

* **Interakciske daty.** Wužiwamy Google Analytics, zo bychmy lěpje rozumili, kak z nałoženjom abo websydłom Common Voice interagěrujeće. Wužiwamy na přikład placki, zo bychmy anonymizowanym informacijam slědowali, kaž na přikład ličbam hłosowych přikładow, kotrež natočeće abo na nje słuchaće, kotre tłóčatka a menije wužiwaće a kak dołho je waše posedźenje.

* **Techniske daty.** Wužiwamy Google Analytics, zo bychmy lěpje rozumili, kak z nałoženjom abo websydłom Common Voice interagěrujeće. Wužiwamy na přikład placki, zo bychmy anonymizowanym informacijam slědowali, kaž na přikład ličbam hłosowych přikładow, kotrež natočeće abo na nje słuchaće, kotre tłóčatka a menije wužiwaće a kak dołho je waše posedźenje. Zběramy tež URL a titul stronow Common Voice, kotrež wopytujeće. Zo bychmy dožiwjenje Common Voice pospochi polěpšili, zběramy informacije wo typje a wersiji wobhladowaka, wulkosći zwobraznjenskeho wobłuka a rozeznaću wobrazowki. To nam zmóžnja rozumić, kak ludźo z Common Voice interagěruja, zo bychmy móhli jón polěpšić. Zběramy tež waše stejnišćo a rěčne nastajenje we wašim wobhladowaku, zo bychmy zawěsćili, zo zwobraznjenje za was derje wupada. Jeli nochceće, zo Google Analytics daty zběra, móžeće [přidatk wobhladowaka Google Analytics Opt-out](https://tools.google.com/dlpage/gaoptout) instalować, kotryž přenošowanju datow ke Google Analytics zadźěwa. 

[Dalše informacije](https://github.com/mozilla/voice-web/blob/master/docs/data_dictionary.md)

