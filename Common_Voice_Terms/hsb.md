# Wužiwanske wuměnjenja Common Voice

Płaćiwe wot 30. nowembra 2018 {: datetime="2018-11-30" }

Přez Common Voice móžeće swój hłós, napisane sady a druhe resursy k dispoziciji stajić, kotrež trjebamy, zo bychmy datowu banku hłosow wotewrjeneho žórła natwarili, kotruž kóždy móže wužiwać, zo by inowatiwne nałoženja za rěčenske spóznaće za graty a web wuwiwał.

Móžeće so na Common Voice wobdźělić, jeli do slědowacych wuměnjenjow zwoliće. 

## 1. Woprawnjenje k wobdźělenju
Common Voice je wotewrjeny za kóždeho, kiž je znajmjeńša 20 lět stary. Jeli sće 19 lět stary abo młódši, trjebaće přizwolenje jednoho ze staršeju abo zastaraćela, kotryž tež dyrbi waše wobdźělenje na Common Voice dohladować. 

Common Voice je dźěl zhromadźenstwa Mozilla. Jeli so tuž wobdźěleće, zwoliće do [wobdźělenskich směrnicow zhromadźenstwa Mozilla](https://www.mozilla.org/en-US/about/governance/policies/participation/). 

## 2. Waše přinoški
Stajamy datowu banku Common Voice Mozilla pod [licencu Creative Commons CC0 jako „public domain“](https://creativecommons.org/publicdomain/zero/1.0/) k dispoziciji. To rěka, je zjawna a my smy so kóždehožkuli awtorskeho prawa w tej měrje wzdali, kaž zakoń dowola. Jeli so na Common Voice wobdźěleće, žadamy, zo samsne činiće. Dyrbiće přezjedny być, zo Mozilla smě zjawnosći wšě waše přinoški (mjez nimi tekst, natočenja, wobkrućenja a komentary) pod licencu [CC0](https://creativecommons.org/publicdomain/zero/1.0/) k dispoziji stajić. 

Zo byšće so směł na Common Voice wobdźělić, Mozilla slědowacej slubjeni wot was žada:

Sprěnja: Waše přinoški su dospołnje waše swójske dźěło.

Zdruha: Waše přinoški prawa třećich njeranja. 

Jeli njemóžeće to slubić, njemóžeće so na Common Voice wobdźělić. 

## 3. Waše wužiwarske konto
Njetrjebaće konto załožić, zo byšće so na Common Voice wobdźělił. 

Jeli konto załožujeće, budźe so Mozilla za wašej e-mejlowej adresu a wužiwarskim mjenom po wašej wólbje prašeć. Hdyž chceće, móžeće tež awatar a wěste demografiske daty podać, kotrež budu nam pomhać mašiny wučić, ludźi z rozdźělnym akcentom, starobu, splahom a pozadkom rozumić.  

Hdyž informacije za waše konto podawaće, dawaće Mozilla wšě dowolnosće, kotrež su trěbne, zo bychmy móhli: 
informacije wo wašich přinoškach składować, mjez nimi awdionatočenja, tekst a wobkrućenja, 
te daty z wašim kontom, e-mejlowej adresu, wužiwarskim mjenom a demografiskimi informacijemi zwjazać, kotrež sće podał, a 
zjawnosći waše přinoški hromadźe z demografiskim informacijemi k dispoziciji stajić a podaća wo wašich přinoškach (na přikład ličbu natočenjow a rěče) hromadźe z wašim wužiwarskim mjenm w lisćinje porjada wozjewić.  

Mozilla wašu e-mejlowu adresu nihdźe zjawnje njepokazuje a njewozjewja. 

Jeli nochceće so w lisćinach porjada jewić, Mozilla daty wo wašich natočenjach hromadźe z wašim wužiwarskim mjenom njewozjewi. Ale, Mozilla zjawnosći waš tekst a waše natočenja jako dźěl Common Voice k dispoziciji staja a zapřijima informacije wo wašich natočenjach w cyłkownej statistice, kotraž je zjawnje widźomna.  

## 4. Zdźělenki
Jeli naše powěsćowe listy abonujeće abo so za konto w zwisku z Common Voice registrujeće, móžeće wot nas w zwisku z wašim kontom mejlki dóstać. 

## 5. Wuzamknjenja rukowanja

Přez wobdźělenje na Common Voice přizwoleće, zo Mozilla njebudźe na žane wašnje rukuje, jeli wužiwanje Common Voice móžne njeje, abo za naroki, kotrež so z tutych wužiwanskich wuměnjenjow wuchadźeja. Mozilla předewšěm w slědowacych padach rukowanje wuzamkuje:
Zarunanje škody za indirektne, wosebite, připadne, naslědne škody kaž tež zarunanje škody za direktne abo indirektne škody přez stratu wobchodoweje hódnoty, dźěłowe přetorhnjenja, zhubjene dobytki, stratu datow abo wupady ličakow

Rukowanje je we wobłuku tutoho dojednanja na 500 $ wobmjezowane. 

Přihłosujeće, zo wšě naroki wot Mozilla wotdźeržeće, kotrež z wašeho wobdźělenje na Common Voice wuchadźeja. 

Mozilla słužbu „za čo“ k dispoziciji staja. Mozilla předewšěm zakonske zaručenja abo garantije wuzamkuje, kaž na přikład za „lochkowotbytnosć“, „přihódnosć za wěsty zaměr“, „njezranjenje prawow cuzych“ a garantije, kotrež z přeběha jednanja, wužiwanja abo wikowanja wuchadźeja. 

## 6. Zranjenja prawow
Jeli sej mysliće, zo něšto w Common Voice waše awtorske prawo abo markowe prawa rani, prošu hlejće naše [prawidła za zdźělenje zranjenjow prawa](https://www.mozilla.org/about/legal/report-infringement/).

## 7. Aktualizacije 
Mozilla sej prawo wuměnjenja, tute wužiwanske wuměnjenja hdys a hdys aktualizować. Zaktualizowane wužiwanske wuměnjenja online wozjewimy. 

Jeli Common Voice dale wužiwaće, po tym zo smy wužiwanske wuměnjenja zaktualizowali, akceptujeće jich změny. Podamy horjeka na tutej stronje datum, hdy wuměnjenja płaćiwosć nabudu, zo bychmy wobjasnili, hdy smy najnowšu aktualizaciju přewjedli. 

## 8. Skónčenje 
Mozilla móže přistup kóždeje wosoby ke Common Voice kóždy čas a z kóždeje přičiny wupowědźić abo skónčić. Jeli so rozsudźamy, waš přistup wupowědźić abo skónčić, spytamy was přez e-mejlowu adresu informować, kotraž je z wašim kontom zwjazana, abo přichodny raz, hdyž pospytujeće, přistup ke Common Voice dóstał. 

Natočenja, kotrež pola Mozilla zapodawaće, wostanu zjawnje jako dźěl Common Voice k dispoziciji, hačrunjež waš přistup skónčimy abo wupowědźimy. 

## 9. Płaćiwe prawo
Za tute wužiwanske wuměnjenja kaliforniske prawo płaći. Tute wužiwanske wuměnjenja su cyłkowne dojednanje mjez wami a Mozilla nastupajo Common Voice.
